# -*- mode: mandoku-view; -*-
#+TITLE: 儼山集
#+DATE: 2015-08-25 00:23:28.726720
#+PROPERTY: ID KR4e0165
#+PROPERTY: BASEEDITION WYG    
#+PROPERTY: JUAN 卷十
<pb:KR4e0165_WYG_010-1a>¶
欽定四庫全書¶
　儼山集巻十¶
　　　　　　　　　　　　　明　陸深　撰¶
　　七言律詩二(五十首/)¶
　　　對月¶
深院黄昬清露多月明初上女墻過行邊幾度圓如此¶
髙處不勝寒奈何宿鳥頻翻動綠樹釣船遥憶開金波¶
山城漏永坐来久牛女今宵正隔河¶
<pb:KR4e0165_WYG_010-1b>¶
　　　淮隂祠¶
是非千載總成空滿地淒涼在眼中落葉數聲秋雨暗¶
女墻寒影夕陽紅旌旗南國悲遊輦圭璧東陲想故宫¶
書劍扁舟乗夜發擁爐閒坐讀周公¶
　　　虎丘¶
江鄉蕭颯不禁秋古刹名山占此丘雲䕶龍池迷鴈塔¶
雨平虎跡上漁舟聲傳清梵疎鐘出衣妥紅蓮極浦流¶
千古宛然渾在眼越王臺畔女墻頭¶
<pb:KR4e0165_WYG_010-2a>¶
　　　晩行浦中¶
秋江東北風吹櫂夜色西南月度河客子生涯隨路酒¶
漁郎消息隔煙歌鴈行千里緘題到牛背前村短笛過¶
船外暗香来不斷芙蓉知傍水雲多¶
　　　苦熱¶
朝来病骨不勝衣望㫁淮南一鴈飛故國青山三畆宅¶
何年白屋兩重扉况堪旅舎多殤殯安忍家書逺報歸¶
長日畏途猶苦熱江天閒殺白鷗磯¶
<pb:KR4e0165_WYG_010-2b>¶
　　　嚴陵¶
嚴江秋色碧于空嚴陵祠堂江水東山雲不斷欲作雨¶
巖樹半欹常背風行人度嶺忽髙下返照入壁時青紅¶
櫂歌互逐漁歌起相送樓船上峡中¶
　　　將遊龜峯寄汪抑之器之二太史¶
愛此秋髙風日清紆迴常作探山行俯㸔飛鳥有時下¶
悵望美人無限情沙浄水根偏見石樹含谷口少聞鶯¶
好峯只隔斜陽外擬借新居卧月明¶
<pb:KR4e0165_WYG_010-3a>¶
　　　謁張東海先生墓¶
東海先生天下士近從驥子讀遺文風霜滿壑松杉古¶
日月雙懸曉夜分書帶尚縈堦下草練裙疑化嶺頭雲¶
廿年正有髙山仰形勝東南更出羣¶
　　　下鳯山南麓聞曹定翁先生夜過山居至已西¶
　　　　還瞻行花竹間奉懐一首¶
遥傳拄杖過山居度壑穿雲更短渠入院秖餘霜後菊¶
䕶牕唯有讀殘書聊鑱翠竹留題字獨上青松望小車¶
<pb:KR4e0165_WYG_010-3b>¶
咫尺懐人情萬里江流為覔一雙魚¶
　　　驄馬一首寄同年沈御史子公¶
長安驄馬鐵連錢新賜黄金鑄作鞭千里共㸔皮骨好¶
五花應入畫圖圓昭王築罷燕臺下桓典騎来御苑邊¶
已見過都頻厯塊最憐神駿鬬春妍¶
　　　甲戌二月十三日大雪厚數寸晚得月書事¶
瓊瑶滿地月華明寒勒東風過海城午夜夢魂清化蝶¶
蚤春心賞負流鶯半空臺殿疑無影幾處江湖尚有情¶
<pb:KR4e0165_WYG_010-4a>¶
澤國年年候農事恐驚風雨報西成(春雪後百廿日必/有大風雨俗占謂)¶
(之雪報/最傷農)¶
　　　雪霽與朱子文陳起静訪李百朋舟次先寄¶
雪消沙岸暗潮通南浦仙舟二妙同柳褪凍痕黄欲綻¶
鴈拖夕照晩猶風幾年鄉夢三更後十里波光一櫂中¶
復有月明同下榻山隂却笑興偏窮¶
　　　甲戌四月八日再遊龍華有述¶
六日龍華兩度遊陸行騎馬水行舟風雲塔院松將暝¶
<pb:KR4e0165_WYG_010-4b>¶
煙火村家麥已秋病到静餘初減藥望窮天際更登樓¶
桑榆苦愛清江曲常愧山僧半日留¶
　　　春興和張碧溪韻¶
天上歸来白玉京茅堂依舊帶江城安身已辦烏皮几¶
晚食初甞玉糝羮何用門前栽五柳秖須石上結三生¶
東風又送催花雨起向花間次第行¶
　　　贈别碧溪次韻¶
江上忽聞歌濯纓好風如䕶客南行黄金總為收書盡¶
<pb:KR4e0165_WYG_010-5a>¶
白髮長因覔句生鄉里定誇能老健交游誰復更多情¶
不須惆悵江湖晩造物從来本忌名¶
　　　江上載疾送嚴介谿太史¶
風風雨雨度江来此嵗登臨第一回五月葛衣猶未著¶
幾羣鷗鳥莫相猜催農已盡黄梅節送客須傳綠蟻盃¶
南去舵樓波浪闊望君真是濟川才¶
　　　送黄竹泉兄弟南還¶
雪後遥山紫翠重宦情歸興二難同天邊樓闕身曾上¶
<pb:KR4e0165_WYG_010-5b>¶
冀北風雲眼獨空到日春回紫荆樹去途詩和鶺鴒風¶
懸知别後相思處江北江南夜月中¶
　　　除夜僦居對雪¶
誰遣天花白滿筵破除殘臘入新年江山萬里春猶淺¶
煙火千家夜未眠馬援歸来空有累揚雄老去始知𤣥¶
浮生踪跡元無定泥上飛鴻亦偶然¶
　　　雪後遊廣恩寺贈同遊張儀部¶
落日未落西城西孤亭曲徑遶氷堤丹青合殿煙初暝¶
<pb:KR4e0165_WYG_010-6a>¶
紫翠千峰雪後低萬里旌旗聞戰伐一年風物送攀躋¶
同来苦愛張平子袖有琅玕錦繡題¶
　　　綠雨樓漫興¶
暑雨初晴樹色偏晝長風景滿樓前天邊白鳥兼雲没¶
簾外青蟲映日懸古鼎香煙時裊裊小池墨水復涓涓¶
綸巾羽扇閒居服獨對南薫理太𤣥¶
　　　禁中觀雨¶
天連仙掌曙光分龍氣遥瞻五色文山勢浮依金殿轉¶
<pb:KR4e0165_WYG_010-6b>¶
簷聲清報玉堂聞似知佳節催農事願比甘霖奉聖君¶
昔日侍臣憐宋玉空將麗藻賦行雲¶
　　　下陵¶
仙堦瑶砌雨如膏大饗初成月正髙夜静溪聲傳水樂¶
山空天籟奏松濤參差燈燭趨羣從次第官僚備列曹¶
更許乗驄向歸路一宵清境不知勞¶
　　　月下有懐王存約都諫倪本端祠部二首¶
嵗晩相思雪滿庭也知祠部亦氷㕔心期許我俱頭白¶
<pb:KR4e0165_WYG_010-7a>¶
雲路何人獨眼青落盡燈花收夜&KR0560;寄来詩草帶春星¶
長安客舎多如許每過門時馬自停¶
雪後樓臺鬬月明懐人咫尺最關情心無機事如君少¶
時有詩篇過我評琪樹夜寒巢鶴怨紫簫聲逺彩鸞輕¶
想應正草回鑾疏倚遍闌干卧未成¶
　　　登翠微恭望長陵有述¶
春深王氣藹重重身到中天望轉濃近接星辰看拱極¶
遥從江漢識朝宗風回喬木千章合時有祥雲五色封¶
<pb:KR4e0165_WYG_010-7b>¶
一自鼎湖仙去後萬年弓劍閟真龍¶
　　　八日雪中自海子東過朝天宫習儀¶
今日自誇銀海過古来空羨雪谿遊連天紫氣迷金殿¶
遶郭青山盡白頭髙處寒多渾可奈望中人逺不勝愁¶
一年長至須成慶重試雞人拜冕旒¶
　　　展牲還¶
月照齋心萬慮空嚴寒時送北山風氷蹄入夜天關紫¶
宵御分行燭影紅世事浮雲千態出(時秋臺越獄出入/皆檢頗恐恐不測)¶
<pb:KR4e0165_WYG_010-8a>¶
故人破凍一尊同江南苦憶歸耕地三匝茅堂一畆宫¶
　　　廿四日再出視牲¶
落日朱衣五色紋天南清閟鎖祥雲重来正及春初動¶
歸去遥憐夜已分十里瑶壇當地脈萬年郊祀應乾文¶
風雲喜為傳消息翠輦黄麾度漢汾¶
　　　郊壇還贈同行余德重副郎¶
貝闕珠宫上帝居月華夜氣鬬清虚西来步出天門迥¶
東望春隨斗柄初粉署仙郎時並馬禁城銀鑰尚留魚¶
<pb:KR4e0165_WYG_010-8b>¶
御街風色香塵細吟過南郊十里餘¶
　　　初與郊祀分獻風雲雷雨壇¶
露冕垂紳午夜長瑶壇灝氣正蒼蒼靈飇不度松聲細¶
端拜初来曙色凉願有風雷悟明主敢將雲雨賦襄王¶
(時有/所諷)圜丘禮樂今皇盛萬騎千廬簇女墻(時邊軍皆/扈從入壇)¶
　　　候祭¶
神道如弦春月寒女城西畔第三壇樓臺始信中天起¶
星斗翻從下界看五色龍蛇揺羽蓋九重烟霧藹椒蘭¶
<pb:KR4e0165_WYG_010-9a>¶
君王合在清齋殿共聽鐘聲夜向闌¶
　　　孤悶中有懐途次兒女¶
細雨斜風隔市塵重門深巷怕逢人春隨久病難為客¶
老覺虚名苦累身何處桃花流水漫一宵魂夢鬢毛新¶
天涯兒女癡心在寄語家貧未是貧¶
　　　秋懐¶
曲徑孤亭盡日幽砧聲又動一年秋詩因才減頻留草¶
老為情多易得愁天上風雲金鼓迥江南鴻鴈稻粱稠¶
<pb:KR4e0165_WYG_010-9b>¶
隂晴却恐隨朝暮半月鄉書十度修¶
　　　秋病¶
病裏逢秋愁轉多隔窻風雨滿庭柯寒衣欲授催砧杵¶
鄉夢初成繞薜蘿天上樓臺真是好人間岐路竟如何¶
山東兵氣看雲變何日王師奏凱歌¶
　　　奉和石齋少師對菊¶
封後文書紫閣閒對花身在五雲間松筠嵗晚偏知己¶
桃李春歸空厚顔自許託根依鳯闕誰從落帽宴龍山¶
<pb:KR4e0165_WYG_010-10a>¶
多情未忍輕歸去莫待金蓮輟送還¶
　　　哭桴兒六首¶
生兒辛苦擬傳家揺落秋風感嵗華過客虚煩竒跨竈¶
行窻留取亂塗鴉旅魂欲返疑無路涙眼頻揮似有花¶
强起憑髙望南國斷雲流水逺天涯¶
經行無處不傷神新剪羅衫四尺勻病母五更能送藥¶
阼階三揖解迎賓渾疑死别還生别莫問前身與後身¶
我已白頭聊哭汝髙堂更有白頭人¶
<pb:KR4e0165_WYG_010-10b>¶
半生苦愛說㤀情翻覺情多遣未成夢後青燈風不定¶
搔来白髪鏡偏明家書自寫疑還信世路誰憑住與行¶
悲怨短長吾豈敢空令身外有虚名¶
琴書辦得為消憂獨抱琴書可自由歸計未能隨北鴈¶
年華無奈逐東流廢来詩草誰收拾驗後醫方自檢求¶
賔客不通門巷寂幾番寒日下西樓¶
更闌愛聽短歌聲倦倚藤床趂畫屏幾處逺書還詫友¶
最憐同學尚尋兄鬢從此地雙蓬短人過中年萬念輕¶
<pb:KR4e0165_WYG_010-11a>¶
後夜客居聊復爾涙痕偏映月華明¶
客舎并州背苑墻獨繅愁緒鬢絲蒼三千里外抛中産¶
四十年餘哭下殤院静風簾隨日動城髙霜角共更長¶
可能㑹得探環事来續衰翁未斷腸¶
　　　五七哭桴次吳朝言御史韻二首¶
坐依塵榻起循墻一月情懐兩鬢蒼生死最憐俱作客¶
嵗華翻恨未成殤何愁異日居人後空想他時共我長¶
見說食荼腸易苦極知荼苦不如腸¶
<pb:KR4e0165_WYG_010-11b>¶
六齡攜汝即辭家能變南音語帶華時向西雍觀振鷺¶
遥從北闕認朝鴉乾坤有恨容啼鳥風雨何心妬落花¶
莫向故園傳此曲年年寒食海西涯¶
　　　次韻温菊莊大參¶
浣花溪上草堂閒多在青松白石間不與風雲重入夢¶
每逢山水一開顔慕陶興寄霜前菊和杜詩成雨後山¶
聞道年来倍强健溪藤髙拄看雲還¶
　　　寄懐¶
<pb:KR4e0165_WYG_010-12a>¶
獨上滄江百尺臺夕陽無數鳥飛回寒暄氣候隨時變¶
翻覆人情秖自猜白髪有期和我長黄花着意為誰開¶
壁間團扇尋常事空說班娘最有才¶
　　　元年除夕試筆二首¶
嵗寒冉冉夜將除景物依依繞故廬大禹三江俱到海¶
春王五始合教書山中日月從閒積天上風雲入望餘¶
何用青銅看勲業自應愁鬢已蕭疎¶
蠟炬含風夜不寒得從兒女簇杯盤麤知萬里歸猶暮¶
<pb:KR4e0165_WYG_010-12b>¶
老覺多情遣更難期與青春酬寸草羞將白髪付彈冠¶
百年塵世同官厯今夕明朝取次看¶
　　　二日隂¶
江天不斷海雲生誰遣隂晴總未成苔片漸隨閒徑積¶
梅花欲傍小橋横占年法向山農問種樹書從老圃評¶
幽興最關新節候莫教風雨妬春明¶
　　　次韻王欽佩寄秦元甫¶
賦就停雲第幾篇江湖渺渺轉堪憐更隨驥尾知何地¶
<pb:KR4e0165_WYG_010-13a>¶
同抱龍髯憶往年惆悵又逢三月暮夢魂多在五更前¶
金陵城裏山如畫城外誰營二頃田¶
　　　山居和答鄒山人¶
城上樓臺隔暮霞敢誇泉石自成家空煩妙句追風雅¶
自許閒人領物華岸柳嵗深髙擁日潮田水落半侵沙¶
倚闌正見三江口剪取吴淞共試茶¶
　¶
　¶
<pb:KR4e0165_WYG_010-13b>¶
　¶
　¶
　¶
　¶
　¶
　¶
　¶
　儼山集巻十¶
