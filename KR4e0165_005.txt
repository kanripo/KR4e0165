# -*- mode: mandoku-view; -*-
#+TITLE: 儼山集
#+DATE: 2015-08-25 00:23:28.631636
#+PROPERTY: ID KR4e0165
#+PROPERTY: BASEEDITION WYG    
#+PROPERTY: JUAN 卷五
<pb:KR4e0165_WYG_005-1a>¶
欽定四庫全書¶
　儼山集巻五¶
　　　　　　　　　　　　　明　陸深　撰¶
　　五言古詩一(三十七首/)¶
　　　園中芭蕉産甘露金色若蓮花而大幾盈尺欣¶
　　　　賞一首¶
園古草木茂氣和休祥集老堪寄一廛當此三江入緑¶
蕉隱輕霧紫葩垂巨實駢房類馬齒厚味過蜂蜜蟠桃¶
<pb:KR4e0165_WYG_005-1b>¶
經千嵗優羅竟誰挹縹緲仙人掌馨香鸚鵡粒珍竒徒¶
飽聞何如手可拾文園素中消起痾冀一吸太華玉井¶
蓮菡蓞黄金濕孤標自無羣惆悵臨風立食芹想明主¶
欲起為什襲倚檻良有情搴芳偶無術把酒一賞之拊¶
膺百愁失還聞制頽齡大藥儻可及欲草貞符篇緬慚¶
春秋筆¶
　　　聽雨¶
白髪日夜長青草縁堦生江村荷時雨潮田愜耦耕稍¶
<pb:KR4e0165_WYG_005-2a>¶
稍辨逺樹依依見孤城魚鳥亦何意上下如有情撫已¶
得良晤與物本同生遭逢百年間重隂幾開晴¶
　　　儼山西偏鑿方塘而未及泉四面窪空若壁適¶
　　　　春潮暴漲懸澑而下若珠璣萬斛水晶簾一¶
　　　　段迸空垂舞噴射照耀奪人目睛而衝撞漰¶
　　　　湃頃焉出聲又若張樂洞庭之上信天下之¶
　　　　竒觀也作詩紀之¶
九天落銀河一部喧水樂自昔飫竒聞于兹破塵濁東¶
<pb:KR4e0165_WYG_005-2b>¶
風吹海門潮頭擁蛟鱷漫坡已鋪練澑崖遂懸瀑雅音¶
發鏗鍧天籟韻宫角横開水晶簾亂颭珍珠雹迴風拂¶
漚沫落日漾瀺灂排波摧氷霜蕩空驚鸛鶴雖慚逹人¶
觀緬希百川學無私理則然盈科仰先覺嗟予方寡陋¶
昔賢何渺邈垂老卜此居偶爾期浣濯林木日已繁茅¶
衡向堪斵相要素心人文史事商㩁¶
　　　慶夀寺西廊齋居贈沈仁甫¶
山陵屇良吉羣寮秉精誠梵宫庭宇靜願託塵土形華¶
<pb:KR4e0165_WYG_005-3a>¶
鐙照木榻四面凄以清璧月度雲漢珠斗當女城值我¶
同心友相依敘平生弱齡結髙誼白首有定盟君為澗¶
中水我如隨風萍萍飄入澗水蕩漾永合并¶
　　　送王存約赴惠州¶
遠别當長歌歌短調轉苦鄙生寡諧合屈指那可數夫¶
君重意氣交誼薄太古豈惟到爾汝未暇辨賔主同懷¶
奉聖明何心慕纓組契闊萬里途恨無衝風羽客宵仰¶
雲天明星燦三五¶
<pb:KR4e0165_WYG_005-3b>¶
　　　清河曉發¶
清霜肅晴野秣馬乘暗發長逵㑹凄風疎林薄殘月三¶
五東方星横斜北斗沒似聞度前陂苦寒傷馬骨¶
　　　遊虎丘憇劍池上作¶
盤石廣且平萬木鬱以蒼中有高樓臺翼翼何煌煌黄¶
金塗殿柱五色錯中堂問是誰所居緇衣禮空桑感此¶
金石固變遷不可量始因伯業顯中更晉諸王况以血¶
肉軀焉得久樂康促膝臨澗水澗水清且光澄碧照我¶
<pb:KR4e0165_WYG_005-4a>¶
衣可辨黑白黄俯身濯長纓素手激清凉適意易為别¶
悵悵不能忘¶
　　　西堙曉發¶
日出山霧黄五月氣猶肅溟濛十里餘轅馬傷局縮豈¶
不憚馳驅所欣恣余目沈沈樹隱岑稍稍黍抽陸仰觀¶
雲中岫俯視澗底谷境深工出竒地古尚餘樸駕言問¶
民風十稔九無熟巖嵌時突煙委複閟土屋行行重嗟¶
咨明光竟遺覆予本登才賢幽探事陶育撫此晉陽區¶
<pb:KR4e0165_WYG_005-4b>¶
孱綿愧食肉¶
　　　送王憲副廷吉赴蜀¶
出郭已可愛何况郊外遊十里歴大陸偶此值杪秋黍¶
稌畢刈穫蕭條見高丘宻雲釀㣲雨輕塵斂前騶送客¶
遠行邁道路阻且修臨岐一觴酒去去不可畱丈夫懷¶
明徳仳别難自由¶
　　　雜興¶
江河赴東流日月西馳速天運有乘除人事工報復如¶
<pb:KR4e0165_WYG_005-5a>¶
何首陽薇一去無後禄子雲最和同符命手自録婉婉¶
舒我言徃徃覆人國(叶/)亦知重身圖誰家非骨肉伊余¶
六尺軀寧用千鍾粟禍福止一時安能辨直曲浩歌歸¶
去來田中有茅屋¶
　　　晨起南牖納凉¶
庭柯含逺風時暑散煩襟豈乏華屋爽適我良所欽頗¶
愛陶彭澤五斗北窻隂南薰來前楹何必懷千金野居¶
自云樂俯仰遂素心素心亦何有息影睠山林嵗月忽¶
<pb:KR4e0165_WYG_005-5b>¶
已邁江湖一以深手持一編書中有太古音誦言消永¶
夏是非遺昨今¶
　　　坐月效古¶
肅肅迨秋夕明明月流光衆星燦若珠三五正縱横居¶
人不能寐客子懷故鄉大化無停運弦望倐相當鴻鴈¶
多哀思庭柯變青黄時徃老將至悲來夜何長咏彼蒹¶
葭詩悵望宛中央¶
　　　儼山精舍晚意¶
<pb:KR4e0165_WYG_005-6a>¶
林深暮煙紫海近秋月白稍稍神慮淡悠悠寺喧隔乾¶
坤等逆旅誰非逺行客遣此百憂端棲我一畆宅楚狂¶
雖忘世湘纍竟何益寄情混漁樵託契友金石¶
　　　新秋别三首送唐士回¶
悠悠都門道執手從此辭明時各致身那復計别離君¶
已寄民社我愧空文詞相視各不語秣馬當風嘶馬嘶¶
識故道落葉戀故枝仰視雲漢間牛女將秋期¶
　　　二¶
<pb:KR4e0165_WYG_005-6b>¶
潞水日滔滔豆花復離離新凉動長河樓船正南馳相¶
望日已逺何以慰相思願多東來風吹鴈過京師樓頭¶
夜初永起坐薄羅幃團圓向人月鑒我懷中私¶
　　　三¶
與子三嵗間一嵗一聚首人生少百嵗能共幾尊酒子¶
年三十餘我已二十九後時聚散期日月能俟否同心¶
多仳離良會不可久奈此參與商任運付何有¶
　　　遲嚴介谿太史¶
<pb:KR4e0165_WYG_005-7a>¶
遠至卜燈穗近約嗔路遥娟娟十載别盈盈中夜潮僻¶
地安足賞佳人不待招榆栁含新妍泉石共孤標雖慚¶
陳子榻廼有顔生瓢開徑屢延竚永冀念久要¶
　　　我有平生人二章¶
我有平生人故被雲錦裳灼灼桃李顔娟娟饒清揚婉¶
婉吐麗辭纎纎素手長後宫選名姝三千一身當逺從¶
二妃遊歴覽周八荒膏車駕言邁使我涕泗滂念君不¶
能已謳吟遣巫陽¶
<pb:KR4e0165_WYG_005-7b>¶
　　　二¶
我有平生人善鼓朱絃琴清商發髙彈泠泠太古音萬¶
人羅列聽歎息一何深玉衡指孟夏朱明自南侵曲中¶
正悠揚絃絶調不任鸞膠是何年長令負此心豈不増¶
悲辛古意日已滛¶
　　　連理詞(挽畢/封君)¶
春草碧髙阡春晴寒日煙下有雙白璧上有芳樹連連¶
理復連根根深葉何鮮大枝髙一尺蒼蒼欲擎天孫枝¶
<pb:KR4e0165_WYG_005-8a>¶
復秀發直起拂雲穿樹色耀白日璧光掩重泉¶
　　　出土城即事¶
粼粼原隰遠遲遲麗景晴始欣出塵想遂暢同物情夭¶
桃出穨垣曲澗縈舊京民俗遠漸朴山照去猶明天闗¶
古無對邊塵今自清撫時感雨露縁禮報生成因公遂¶
攸徃倡言紀兹行¶
　　　發昌平¶
山城麗淑景沙堤度輕輿身從雲中歸疑有雲生裾離¶
<pb:KR4e0165_WYG_005-8b>¶
離列巘崿藹藹越里墟時有桃李花無言臨澗隅¶
　　　雜詩¶
苦乏山林資來此朝市遊日月不相待華髪變清秋晞¶
心中道獲懍懐末路憂浮隂隱層城輕冰結洪流孤語¶
冀冥契同逝匪良謀緬慙南征鴻豈曰道里悠¶
　　　遊潤州城南諸山¶
日斜始取路春服遂遊行街迴復巷轉西望見岒岭道¶
旁車輪推呦呦何嚶嚶平濤灌時蔬健婦日把耕意愜¶
<pb:KR4e0165_WYG_005-9a>¶
勩不辭奮歩直前征荆榛鉤我衣煙霏拂我纓忽焉凌¶
絶頂俯視江與城一氣漫浩浩清飇四傍生藉草聊小¶
憇為樂不可名暮景漸㣲茫欲下仍含情¶
　　　晨發柯村¶
藹藹山川曲朝曦散秋光草露尚未晞嶺樹變㣲霜白¶
雲滿長谷此中多深藏遵養共時晦滅景不可望擾擾¶
倦行役拙誠難可將¶
　　　上峻坂臨崖¶
<pb:KR4e0165_WYG_005-9b>¶
少陵有佳句再拜扶病翁掖予登峻坂此事將無同好¶
竒已成癖履險始有工流泉噴玉雪危石揺青紅下臨¶
千仞淵上摩九萬風秋陽正皜皜極目雙飛鴻¶
　　　率童僕出田¶
旭日照桑塢乳鳩拂林㘭農務日就理駕言赴東臯東¶
臯有佳適云是江海交彌望眇孤帆凌空俯危巢伯禹¶
功未泯季札風猶高戢戢出士女田田及土膏鹿門有¶
遺響子雲徒解嘲違已詎非病喟予傷繫匏¶
<pb:KR4e0165_WYG_005-10a>¶
　　　理園¶
庭下石齒齒水際花冥冥宿痾霽暑雨時還枕孤亭百¶
慮靜以遣世紛老旋經所存復餘幾兀然顧兹形呼童¶
理荒穢森爽出衆青宣父歎後凋湘纍眷芳馨孰云草¶
木姿奄忽隨飄零持此遂久要庶以娛暮齡¶
　　　秋懷¶
仰觀流大火圓魄復西馳未覩凌霜葉先見隕風枝羅¶
幃閟清景瑶瑟流哀思掩抑不成調清商汎朱絲恐驚¶
<pb:KR4e0165_WYG_005-10b>¶
髙樓婦蕩子阻歸期¶
　　　贈别安鴻漸給舍四首¶
西馳萬里道送子不及逺萬里非所嗟覲子恐嵗晚青¶
青蠶叢山厯厯太行坂素冠集流塵客子中夜飯驅車¶
當周行相顧各繾綣¶
　　　二¶
繾綣夫如何欲語不出口㝠㝠雲中禽菀菀道傍栁炎¶
暑方載途客行日彌久山川氣候更風雨昬旦有毋為¶
<pb:KR4e0165_WYG_005-11a>¶
人所先寧為人所後¶
　　　三¶
青城多異境蛾眉隱新月巴江從中來紆曲如一髪秋¶
氣勁楩楠春陽長薇蕨地髙魚鳥閒天近星斗沒行歸¶
及桑梓山川共輝發¶
　　　四¶
君還江水源我去江水委江中多鯉魚尺素來萬里遥¶
渉岷漢流復泳沅湘沚海門何浩蕩但恐風波起江干¶
<pb:KR4e0165_WYG_005-11b>¶
候鯉魚秋髙水瀰瀰¶
　　　儼山堂遲友¶
淡煙釀朝㝠細雨含秋姿獨立更延佇悵望遲所思麗¶
容本絶代被服何陸離一為經時别悲喜極感持徽音¶
寄篇翰徃徃追四詩知己自曠遇佳㑹貴及時大業日¶
云遠非子誰與期¶
　　　移居寄子容¶
予本四方人慷慨赴天路幸託金蘭交再蒙鹽車顧端¶
<pb:KR4e0165_WYG_005-12a>¶
懐素居憂豈乏同袍賦側身向長安凝望幾朝暮浮隂¶
結苑墻年華落宫樹是非金玉姿安能磐石固時欲徃¶
從之駑馬不能歩相思在相知因風寄情愫¶
　　　送徐進士昌榖湖南纂修¶
丈夫及壯辰足迹徧川谷送子湖南去佳勝付遐矚渺¶
渺洞庭波盤盤衡陽麓朝鱠武昌魚暮聽瀟湘竹嗟此¶
赤壁灰悲彼長沙鵩雙旌動秋色俯仰如新沐境内三¶
千里候吏豐館穀山水富竒聞歸借南遊録¶
<pb:KR4e0165_WYG_005-12b>¶
　　　發西店驛¶
海嶠不可即林巒互盤縈依依度阡陌靡靡事前征僕¶
夫秖趨騖昬曉各有程豈不愛嵗月娛此山水清少小¶
四海志老大竟何成伏轅傷局促履境戒髙盈南中氣¶
候早三月競深耕林煙起菑畬園風動茅衡物華遂敷¶
暢旅懷倦將迎喧寂㑹所適感歎重含情¶
　¶
　儼山集巻五¶
