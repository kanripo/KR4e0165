# -*- mode: mandoku-view; -*-
#+TITLE: 儼山集
#+DATE: 2015-08-25 00:23:28.963498
#+PROPERTY: ID KR4e0165
#+PROPERTY: BASEEDITION WYG    
#+PROPERTY: JUAN 卷二十三
<pb:KR4e0165_WYG_023-1a>¶
欽定四庫全書¶
　儼山集巻二十三¶
　　　　　　　　　　　　　明　陸深　撰¶
　　樂章(六十二首/)¶
　　　恭擬太祖髙皇帝孝慈髙皇后上册樂章¶
　　　　迎神¶
惟皇髙祖英靈在天神功大化裕後光前寢廟儼若音¶
容僾然竭我孝思以格于重𤣥雲車龍馭髣髴盤旋與¶
<pb:KR4e0165_WYG_023-1b>¶
乾元同運何萬斯年肅以跂予若有見焉永佑予小子¶
對越䖍䖍¶
　　　　初獻¶
俎豆既陳酒醴維清既戒既慄明徳允升孝孫始奠庶¶
展精誠鴻稱徽號聽于無聲昭格可冀綏我思成¶
　　　　亞獻¶
載酌載獻惟聖顧歆庭陳萬舞樂備八音端冕有恪以¶
表予一心靈風習習祗拜欽欽大禮斯舉有壬有林¶
<pb:KR4e0165_WYG_023-2a>¶
　　　　終獻¶
神降伊邇終秩有嚴三爵既右百禮具瞻恵我多福以¶
讓以謙罔極難報感懼載兼洋洋皇祖如見兮厭厭¶
　　　　徹饌¶
奠獻既備敬徹不遲亦有餘休黙鑒在兹肅雍顯相益¶
秉孝思我祖我妣恵我恩慈仰徳無替終事有儀¶
　　　　還宫¶
祀事孔明神休滋錫孝孫有慶法宫云適心䖍體和禮¶
<pb:KR4e0165_WYG_023-2b>¶
嚴境寂景雲祥風荏苒翬翟撫此瑶圖永膺寳歴於萬¶
斯年過廟必惕¶
　　　戊戌秋明堂禮成慶成宴樂章七首¶
　　　　萬嵗樂¶
風調雨順秋光好啓明堂吾皇有道尊親饗帝多仁孝¶
際昌期成大報¶
　　　　朝天子¶
宫懸繡簾黼座黄金殿雕龍彩鳳簇瓊筵湛露初霑宴¶
<pb:KR4e0165_WYG_023-3a>¶
堯舜重逢唐虞再見五雲天御鑪煙遙瞻聖顔雉尾開宮扇¶
　　　　水龍吟¶
五色祥雲擁六龍開禁殿列臣工主恩皇澤禮樂象成¶
功文華物采極天風動萬國来朝貢¶
　　　　一奏開明堂之曲¶
大禮候昌朝崇孝敬正宗祧鈞天聲裏韻簫韶金殿凌¶
雲切紫霄聖君萬夀臣節百僚願上華封謠仰祝唐堯¶
　　　　四邉静¶
<pb:KR4e0165_WYG_023-3b>¶
國祚萬年禮樂重光一統天玳瑁筵麒麟殿瑞靄祥煙¶
聖主開恩燕¶
　　　　鳯鸞吟¶
時文聖明運中興道太清業敷天功扶世治化昇平和¶
神人靖邊境敘彞倫協咸英一徳秉精誠璇衡齊七政¶
享明堂大典斯成奠玊帛潔粢盛妥神靈兆休應報深¶
恩罔極難名¶
　　　　萬嵗樂¶
<pb:KR4e0165_WYG_023-4a>¶
鵷聯鷺序臣拜舞荷醲恩躬逢聖主配天勲業髙千古¶
同聲祝文共武¶
　　　戊戌冬至南郊禮成慶成宴樂章四十九首¶
　　　　萬嵗樂¶
五百昌期嘉慶㑹啓聖皇龍飛天位九州四海重華日¶
大明朝萬萬世¶
　　　　朝天子¶
滿前瑞煙香繞蓬萊殿風囘韶律鼓淵淵列陛旌旗絢¶
<pb:KR4e0165_WYG_023-4b>¶
日至朱躔陽生赤殿氣融和徹上𤣥歴年萬千長慶天¶
宮宴¶
　　　　水龍吟¶
寳殿金鑪瑞靄浮陳玉案列珍羞天花炫彩照燿翠雲¶
裘鸞歌鳳舞虞廷樂奏萬嵗君王壽¶
　　　　一奏上萬壽之曲¶
聖主垂衣裳興禮樂邁虞唐簫韶九成儀鳳凰日月中¶
天照八荒民安物阜時和嵗康上奉萬年觴𦙍祚無疆¶
<pb:KR4e0165_WYG_023-5a>¶
　　　　四邉静¶
天啓嘉祥聖主中興正紀綱頌洋洋功蕩蕩國運隆昌¶
萬載皇圖壯¶
　　　　鳳鸞吟¶
維皇上天佑聖明景命宣五雲輝三台潤七緯光懸協¶
氣生嘉祥見正萬民用羣賢垂袞御經筵宵衣勤政殿¶
禮圜丘大祀精䖍明水潔蒼璧圓秉周文承殷薦眷皇¶
家億萬斯年¶
<pb:KR4e0165_WYG_023-5b>¶
　　　　二奏仰天恩之曲¶
皇穹啓聖神欽乾運祗郊禋一陽初動靄先春萬福來¶
同仰至仁祥開日月瑞見星辰禮樂協神人宇宙咸新¶
　　　　水龍吟¶
春滿雕盤獻玉桃葭管動日輪髙熹微霽色遥映袞龍¶
袍千官舞蹈鈞韶迭奏曲度昇平調¶
　　　　水龍吟¶
紫禁瓊筵煖應冬驂八螭乗六龍玉巵瓊斚黻座獻重¶
<pb:KR4e0165_WYG_023-6a>¶
瞳堯天廣運舜雲飛動喜聴賡歌頌¶
　　　　太清歌¶
長至日開黄道喜乾坤佳氣陽長隂消奏鈞韶音調鳳¶
軫律協鸞簫仰龍顔天日表如舜如堯金鑪煙煖御香¶
飄玉墀晴霽祥光繞宮梅苑栁迎春好燕樂蓬萊島¶
　　　　上清歌¶
雲捧宸居五星光映三台麗仰日月層霄霽日月層霄¶
霽中興重見唐虞際太和元氣自陽囘兆姓歡愉¶
<pb:KR4e0165_WYG_023-6b>¶
　　　　開天門¶
九重霄日轉皇州繞燕天家共歌魚藻龍鱗雉尾彩雲¶
髙祝聖壽慶清朝¶
　　　　御鑾歌¶
雅奏樂昇平瞻絳闕集瑶京黄童白叟喜氣盈謳歌鼓¶
舞四海寧金芝結秀玉樹含英聴康衢擊壤聲帝力難¶
名¶
　　　　賀聖朝¶
<pb:KR4e0165_WYG_023-7a>¶
華夷一綂萬國來同獻方物修庭貢逺慕皇風自南自¶
北自西自東望天宮佳氣鬱重重四靈畢至麟鳳龜龍¶
　　　　殿前歡¶
瑞雲晴靄浮宮殿一脈陽和轉禮成交泰開周宴鳳笙¶
調龍幄展天心感格人歡忭四海謳歌遍¶
　　　　慶豐年¶
賴皇天錫豐年勤禹稼力舜田喜慰三農願嘉禾秀瑞¶
麥鮮賦九州貢八埏神倉御廩咸充滿養民以養賢¶
<pb:KR4e0165_WYG_023-7b>¶
　　　　新水令¶
聖徳精禋格昊穹一大綂四夷來貢玉帛捧文軌同世¶
際昌隆共聴輿人頌¶
　　　　太平令¶
誕明禋天監元后光四表惠澤周流來四裔趨前擁後¶
獻萬寳充庭盈囿稽首頓首天髙地厚祝聖人多男福¶
壽¶
　　　　三奏感昊徳之曲¶
<pb:KR4e0165_WYG_023-8a>¶
昊徳運光明一陽動萬物生升中大報蒼璧陳禮崇樂¶
暢歆太清星懸紫極日麗璇庭乾坤瑞氣盈海宇安寧¶
　　　　新水令¶
五雲深護九重城感洪恩一人有慶陽初長禮方行帝¶
徳文明表率家邦正¶
　　　　水仙子¶
萬方安堵樂康寧九域同仁荷聖明千年撫運承天命¶
露垂甘河獻清見雙岐秀麥連莖喜雪隨冬應覩祥雲¶
<pb:KR4e0165_WYG_023-8b>¶
拂曙生神與化並運同行¶
　　　　四奏民樂生之曲¶
大報禮初成象乾徳運皇誠神州赤縣永清寧靈雨和¶
風樂太平隂陽交暢品物咸亨元化自流行允殖羣生¶
　　　　水龍吟¶
五色祥雲捧玉皇開閶闔坐明光鈞天樂奏冬日御筵¶
張文恬武熙太平氣象人在唐虞上¶
　　　　水龍吟¶
<pb:KR4e0165_WYG_023-9a>¶
玉律陽囘景運新燕鎬京藹皇仁光昭雲漢一氣沸韶¶
英錦瑟和聲瑶琴清韻瞻仰天顔近¶
　　　　太清歌¶
萬方民樂時雍鼔舞荷天工雷行風動喜今逢南蠻北¶
貊東夷西戎來朝貢大明宮星羅斗拱九重天上六飛¶
龍五色雲間雙彩鳯普天率土效華封允協河清頌¶
　　　　慶太平¶
惟天眷我聖明禮圜丘至徳精誠乾元永清洪膺景命¶
<pb:KR4e0165_WYG_023-9b>¶
休徵應泰階平¶
　　　　千秋嵗¶
聖主乗龍御萬邦慶雲翔化日重光羣臣拜舞稱夀觴¶
載歌天保章¶
　　　　滾繡毬¶
五雲車度九重利見飛龍耀袞章火藻華蟲擊虎敔考¶
鳬鐘鼉鼔逢逢八珍列九鼎豐隆堯眉揚彩舜重瞳萬¶
國咸熙四海雍齊歌頌聖徳神功¶
<pb:KR4e0165_WYG_023-10a>¶
　　　　殿前歡¶
萬年禮樂中興日大化覩重熙河清海晏臻祥瑞五行¶
順七政齊超三邁五貞元㑹既醉頌鳬鷖¶
　　　　天下樂¶
萬靈朝拱接清都享南郊欽天法祖願聖人承乾納祜¶
中和位育龜範馬陳圖¶
　　　　醉太平¶
醉樂萬年規謳歌四海熙衣冠蹈舞九龍墀麗正仰南¶
<pb:KR4e0165_WYG_023-10b>¶
離紫雲髙捧唐虞帝垂衣天下文明治鎬烏岐鳳呈嘉¶
瑞真箇是人在成周世¶
　　　　五奏感皇恩之曲¶
雙闕五星光霓旌樹紫蓋張璇臺玉歴轉新陽鈞天廣¶
樂諧宮商恩深露湛喜溢霞觴日月煥龍章地久天長¶
　　　　六奏慶豐年之曲¶
聖主懋承乾綏萬邦屢豐年神倉御廩登大田明粢鬱¶
鬯祀孔䖍輿情咸豫協氣用宣萬古帝圖傳璧合珠聯¶
<pb:KR4e0165_WYG_023-11a>¶
　　　　七奏集禎應之曲¶
天保泰階平寳露降渾河清嘉禾秀麥集休禎遐陬絶¶
域喜氣盈一人有慶百度惟貞萬國頌咸寧麗正重明¶
　　　　八奏永皇圖之曲¶
鎬燕集天京頌魚藻歌鹿鳴邊郵安堵萬邦寧重譯來¶
庭四海清咸池日曙昧谷雲征帝座仰前星豫大豐亨¶
　　　　九奏樂太平之曲¶
皇極永登祥乾符啓泰運昌玉管囘春動一陽金鑾錫¶
<pb:KR4e0165_WYG_023-11b>¶
宴歌九章虞廷獸舞岐山鳳翔日麗袞龍裳主聖臣良¶
　　　　水龍吟¶
香霧氤氲紫閣重仰天徳瞻帝容星輝海潤甘雨間和¶
風樂比鳶魚瑞呈麟鳳永獻巻阿頌¶
　　　　水龍吟¶
萬户千門啓建章台階峻帝座張三垣九道北斗玉衡¶
光元氣調和雅韻鏗鏘昭代慶明良¶
　　　　太清歌¶
<pb:KR4e0165_WYG_023-12a>¶
萬方國盡來庭稽首歌帝仁仰荷生成振乾綱隂陽順¶
序民物樂生逢明聖萬年春永膺休命華夷蠻獠咸歸¶
正蒼生至老不知兵鼓腹含哺誦太平九有享清寜¶
　　　　萬嵗樂¶
太平天子興隆日履初長陽囘元吉醴泉芝草休徵集¶
曾聞道五星聚室¶
　　　　賀聖朝¶
一人元良百度惟新握赤符凝𤣥應享太清大禮方行¶
<pb:KR4e0165_WYG_023-12b>¶
祀事孔明感天心億載恒承慶明王慎徳四夷咸賓¶
　　　　醉太平¶
星華紫殿髙雲氣彤樓繞九夷重譯梯航到皇圖光八¶
表玉宇無塵明月皎銀河自轉扶桑曉平平蕩蕩歸王¶
道百獸舞鳳鳴簫韶¶
　　　　看花㑹¶
普天下都賴吾皇至聖看玉關頻欵天山已定四夷效¶
順歸王命天保歌羣黎百姓¶
<pb:KR4e0165_WYG_023-13a>¶
　　　　天下樂¶
九重樂奏萬化開望龍樓雲蒸霧藹仰天工雍熙帝載¶
臣民歡戴溥仁恩遍九垓¶
　　　　清江引¶
黄鍾既奏陽和長徳感天心貺人文日月明國勢山河¶
壯衢室民謡頻擊壤¶
　　　　清江引¶
鈞天畢奏日方中既醉歡聲動雲章傍袞龍飇勢翔威¶
<pb:KR4e0165_WYG_023-13b>¶
鳳萬方安樂興嘉頌¶
　　　　千秋嵗¶
上下交歡燕禮成一陽奮萬彚咸亨風雲㑹合開明運¶
紫極轉璇衡¶
　　　　朝天子¶
文班武班歡動承明殿禮成樂備頌聲喧真咫尺仰天¶
顔日照龍鱗風囘雉扇翠蕤旋奉仙鑾雲間斗間五色¶
奎章燦¶
<pb:KR4e0165_WYG_023-14a>¶
　　　　萬嵗樂¶
天囘北極雲成瑞望層霄重華日麗九垓八極樂雍熙¶
祝聖壽萬萬嵗¶
　¶
　¶
　¶
　¶
　¶
<pb:KR4e0165_WYG_023-14b>¶
　¶
　¶
　¶
　¶
　¶
　¶
　¶
　儼山集巻二十三¶
